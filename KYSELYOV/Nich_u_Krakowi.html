<!DOCTYPE HTML PUBLIC "-//IETF//DTD HTML 2.0//EN">

<HTML>

<HEAD>
<META HTTP-EQUIV="CONTENT-TYPE" CONTENT="text/html; charset=koi8-u">
<TITLE>Poetry of L. Kyselyov</TITLE>
</HEAD>

<BODY BGCOLOR="#C0FFFF" BACKGROUND="../images/mulch_b.gif">

<H3>      НІЧ   У   КРАКОВІ</H3>

<PRE><I>
Хмари повстяні, немов кирея,
На дахи лягли, на димарі.
Ніч, і дощ, і вулиця - над нею
В далечінь простують ліхтарі.

Ніч страшна, як перша ніч потопу.
В темнім небі чорні корогви,
╠отика слов'янської Європи,
Празькі замки, краківські церкви.

В темнім небі, наче на театрі,
Сунуть із безодні, із глибин
Обриси Карпат, Високі Татри,
Чеські села, київські горби.

І до ранку в темряві, в пустелі,
В атомовім сяйві блискавиць
Молиться сусідка із готелю
Сива католичка з Катовиць.

Борони солдатів, мати божа,
Всі ж бо кревні, всі вони сини.
Від докорів і від куль ворожих,
І вночі від марень борони!
</I>
1968</PRE>
</BODY> </HTML>

