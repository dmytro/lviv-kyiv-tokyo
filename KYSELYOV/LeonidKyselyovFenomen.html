<!DOCTYPE HTML PUBLIC "-//IETF//DTD HTML 2.0//EN">

<HTML>

<HEAD>
<META HTTP-EQUIV="CONTENT-TYPE" CONTENT="text/html; charset=koi8-u">
<TITLE>Poetry of L. Kyselyov</TITLE>
</HEAD>

<BODY BGCOLOR="#C0FFFF" BACKGROUND="../images/mulch_b.gif">
<HTML>
<HEAD>
<META HTTP-EQUIV="CONTENT-TYPE" CONTENT="text/html; charset=koi8-u">
<TITLE>
Leonid Kyselyov (by Yaroslav Rozumny)</title>
</HEAD>
<BODY BGCOLOR="white">

<TABLE><TR>
<TD COLSPAN=2>
<H1 ALIGN="LEFT" > Ярослав Розумний.</h1>
<TR><TD WIDTH=30%></TD>
<TD>
<i>Професор Манітобського університету (Канада),  
 відомий літературознавець і критик.</TD></i>
</TABLE>
<H1 ALIGN="CENTER">

ЛЕОНІД КИСЕЛЬОВ -ФЕНОМЕН
ПОЕТИЧНИЙ ЧИ ПСИХОЛОГІЧНИЙ?
</H1>
<hr noshade>

<p>
<i>
<DD>Я постою у края бездны<br>
<DD>И вдруг пойму сломясь в тоске,<br> 
<DD>Что все на свете - только песня<br> 
<DD>На украинском языке.<br> <br>
</i>
<b><DD>&nbsp;&nbsp;&nbsp;&nbsp;&nbsp;Леонид Киселев<br><br> </b>

<DD>Леонід Кисельов відомий українському читачеві на Заході з невеличкої
добірки поезій та короткої біографії, надрукованої в журналі в
Сучасність (1973,7-8) і із статті Івана Кошелівця, вміщеної в цьому ж
журналі в 1981 році. На Україні, до появи його перших українських
віршів у 1968 році, ім'я Кисельова було знане тільки вузькому колу
київських письменників старшої та молодшої генерації.<p>

<DD>Матеріали його життєпису дуже скупі. На основі коротеньких уведень до
його віршів, що друкувалися в радянській періодиці, посилань на його
особу в &quot;Веселому романі&quot;, написаному його батьком у 1970
р., оповідання Юрія Щербака <em>(Щербак Ю. Маленька футбольна
команда. Оратарія для голосу і дитячого хору. Пам'яті молодого поета
Леоніда Кисельова //Дніпро. -1972. -4. -С.69-83)</em>, присвяченого
Кисельову (чи Льоні, як усі друзі його залюбки називали), та інших
знахідок, хочемо накреслити бодай загальний силует цього, з багатьох
поглядів, непересічного поета й непересічної людини.<p>

<DD>Народився він у Києві, в 1946 р., в родині російськомовного
письменника Володимири Кисельова. Не сягнувши зеніту свого поетичного
обдарування, помер у жовтні 1968 р. від недуги лейкемії, проживши
всього двадцять два роки.<p>

<DD>В кінцевому підсумку наших шукань національного поетового кореня
виявляється, що мати Леоніда - єврейка. Хоч у творчій біографії
будь-якого письменника це не найосновніше питання, але у випадку
Кисельова така деталь важлива і може кинути більше світла ра таємницю
його поетичної трансформації - переходу від поезії російської
до української.<p>

<DD> Учився на факультеті іноземних мов Київського університету на
перекладацькому відділенні, спеціалізуючись, здається, в англійській
мові. Не зважаючи на молодий вік, він вражав усіх не тільки
начитаністю і широким знанням світової літератури, але й знанням
точних наук - складних правил квантової механіки, кіберенетики; міг
говорити про останній футбольний матч чи найновіший закордонний
фільм. Захоплювався і знав стародавнє мистецтво, мозаїки й фрески
Київської Софії, цікавився примітивним мистецтвом Никифора, любив
поезію Шевченка, раннього Тичини, Драча, Вінграновського, Блока,
Пастернака, Гумільова, Данте, Щекспіра, Рільке й Лорки, американський
джаз, українську та парагвайську пісню.<p>

<DD> Ю.Щербак дає наступний мазок до зовнішньго і внутрішнього портрета
Кисельова: &quot;Обличчя нерухомо-смагляве, і це робило його схожим на
молодого веніціанця.., проте темпераментом Льоня надто відрізнявся од
італійців: був малорухомий і повільний (звичайно, не на
футбольному полі), слова вимовляв тихо і наче мляво...&quot; <p>

<DD> Коли Кисельов захворів - невідомо, але з поеми &quot;<em>Первая
любовь!</em>&quot;, написаної в 1962 р., коли йому було шістнадцять,
можна догадуватися, що в тому часі він уже хворів на невиліковну
недугу. Родина, друзі й лікарі-спеціалісти докладали всіх зусиль, а
польські пілоти привозили ліки з Парижа, щоб рятувати, як тоді
говорили, майбутнього Лермонтова, Пушкіна або й Шевченка.<p>

<DD> Почав писати російською мовою в 1959 р. Перша добірка його віршів
побачила світ в 1963 р. в березневому числі московського журналу
&quot;<em>Новый мир</em>&quot;, головним редактором якого тоді був
Олександр Твардовський, - з наступною приміткою: &quot;Леонид Киселев,
ученик 10 класса школы 37, г.Киев&quot;. &quot;Первые стихи
&quot;. Того ж року в квітневому числі журналу &quot;<em>
Радуга</em>&quot; було надруковано два його короткі вірші. Вірш
&quot;<em>Цари</em>&quot; в журналі &quot;<em>Новый мир</em>&quot;, в
якому десятикласник зневажав особу царя Петра I, ще й посилаючись на
Шевченка, викликав у Києві сенсацію, а в Москві серед російської
інтелігенції й академічних російських кіл - обурення й протести. Після
того молодого поета перестали друкувати в російській радянській
періодиці.<p>

<DD> П'ять років пізніше, 12 квітня 1968 р., за кілька місяців до
смерті Кисельова, з'явилася в &quot;<em>Літературній
Україні</em>&quot;, з уведенням Івана Драча, добірка його українських
поезій &quot;<em>Перші акорди</em>&quot;...<p>

<DD> Посмертно вийшли дві його книжки російської й української поезії
- перша в 1970 році під назвою &quot;<em>Стихи. Вірші</em>&quot; (у
видавництві &quot;<em>Молодь</em>&quot;), а друга, що є доповненням
першої, в 1979 р., (також у видавництві &quot;<em>Молодь</em>&quot;)
під двомовною назвою - &quot;<em>Последняя песня. Остання
пісня</em>&quot;...<p>

<DD>Загадковим для нас лишається питання, чому молодий поет, до того ж
неукраїнського роду, вирішив переключитись з російської на українську
мову. Загадково воно тим більше, що цей зворот стався в часі відвертої
русифікації в Україні; в часі, коли українська мова й культура стали
об'єктом принижування навіть своїм, українського роду, чиновниками -
республіканськими урядовцями та академіками починаючи, а сільським
учителем кінчаючи.<p>

<DD> Молодий поет виявив якщо не світоглядову заангажованість, то
тяжіння серця і мислі до України вже в перших своїх російських віршах,
надрукованих у 1963 році (&quot;<em>Цари</em>&quot;, &quot;<em>Вірші
про Тараса Шевченка</em>&quot;, &quot;<em>Я забуду</em>&quot;), себто
понад п'ять років перед своєю смертю. Формували його різні
чинники. Писати українською мовою заохочував його батько, а в
дитинстві він потрапив під вплив непокірного духу й майстерності
Шевченкового вірша. Продовжував свою поетичну підготовку в середовищі
прекрасних майстрів-шестидесятників: Драча, Вінграновського; знав
творчість і долю популярного неконформіста Василя Симиненка, Ліни
Костенко, Василя Голобородька й ряду інших, що впливали на нього
своїми небуденними відкриттями в мові, образі, експресії, і що були
для нього прикладом поетичної майстерності...<p>

<DD> У книжці Володимира Кисельова &quot;<em>Веселий роман</em>&quot;
прототип Леоніда - молодий київський поет Леон на прохання друзів
прочитати свої вірші, проказав &quot;схвильовано і палко&quot;:<br>

    <em>
<DD> ...все на свете - только песня <br>
<DD> На украинском языке.<p>
</em>

<DD> На запит &quot;А чому українською мовою?&quot; Леонід відповів:
&quot;А ось цього я не вмію пояснити. Я так відчуваю. Та якщо вважати
поезію одним із засобів самовизначення, то доведеться примиритися з
тим, що я саме так самовизначаюсь&quot;...<p> <hr>

<SMALL>
<p>Із статті про творчість молодого поета,
надрукованої в збірці <i>&quot;Леонід Кисельов. Тільки двічі живемо... Вірші,
проза, спогади про поета. Упоряд. С.В.Кисельов;
Авт. передм. І.М.Дзюба. -Київ: &quot;Дніпро&quot;, 1991.-414с.&quot;</i>
</SAMLL>

</BODY></HTML>
</BODY> </HTML>

