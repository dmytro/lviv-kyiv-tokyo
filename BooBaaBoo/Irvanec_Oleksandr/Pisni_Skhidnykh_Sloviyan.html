	<HTML>
	<HEAD>
	<META HTTP-EQUIV="CONTENT-TYPE" CONTENT="text/html; charset=koi8-u">
	<TITLE>
Irvanec Oleksandr
  "Пісні східних слов'ян
"</TITLE>
</HEAD>
<BODY BGCOLOR=#FFFFFF BACKGROUND="../BooBaaBoo_BG.gif">
<TABLE CELLPADDING=40> <TD><TD><H1>Пісні східних слов'ян
</H1> <HR><BR>
1. Українська пісня<BR>
<BR>
"Співають ідучи дівчата..."<BR>
<BR>
Перша дівчина:<BR>
<BR>
Ой у нашому селі <BR>
Б'ють у крицю ковалі.<BR>
А всі дівчата закохались<BR>
В молодого Брюса Лі.<BR>
Тільки я, дівчина чесна,<BR>
Я люблю лише Сильвестра.<BR>
Тільки я, дівчина горда,<BR>
Люблю Харрісона Форда.<BR>
<BR>
Друга дівчина:<BR>
<BR>
В клубі ввечері на танці.<BR>
В клуб ідуть діди і бабці.<BR>
Заграничний екстасенс<BR>
Гарантує екста-секс.<BR>
Я кохала екстасенса,<BR>
Наче квіточка цвіла.<BR>
Від усього свого серця<BR>
Екстрасенсові дала      <BR>
По морді...<BR>
<BR>
Третя дівчина:<BR>
<BR>
Промайнуло НЛО --<BR>
летюча тарілка,<BR>
Вичисляючи село,<BR>
Де ще є горілка.<BR>
Мій коханий - гоміноїд<BR>
Зоряний-астральний,<BR>
Дав мені ковтнути контр-<BR>
ацептив оральний.<BR>
<BR>
Остання дівчина:<BR>
<BR>
Котиламя торба з горба,<BR>
А в тій торбі раки.<BR>
А в тій групі "Бу-ба-бу".<BR>
Одні небораки.<BR>
<BR>
2. Білоруська пісня<BR>
<BR>
"В чебуречній греки їли чебуреки..."<BR>
<BR>
Жили у бабусі <BR>
Троє білорусів:<BR>
Один сірий,<BR>
Другий білий,<BR>
Третій в капелюсі.<BR>
Для того й тому, щоб<BR>
Втримать рівновагу,<BR>
З'їхалися в пущу <BR>
Підписать бомагу.<BR>
Раді і веселі<BR>
Згідно тій бомазі<BR>
І в Парижі,<BR>
І в Брюсселі,<BR>
Й навіть в Копенгазі.<BR>
<BR>
3. Російська пісня<BR>
<BR>
"Умом Расію нє панять..."<BR>
<BR>
Росія врятувала світ!<BR>
Так вже не раз бувало.<BR>
Від тираній, фашизму, від<BR>
Навал, яких навалом<BR>
Могло буть, коли<BR>
Б їм відсіч не дали.<BR>
Отак і в ті серпневі дні,<BR>
Які уже в легенді,<BR>
Росія знов сказала "Ні!"<BR>
На всі свої легені.<BR>
А що було? А те було, --<BR>
Як старших розпитати --<BR>
Зібралося всесвітнє зло<BR>
Росію розтоптати.<BR>
Усе це розпочали два<BR>
Чи три якихсь народці.<BR>
Ну, точно -- почала Литва<BR>
Та інші інородці.<BR>
Їм на підтримку з півдня йшла<BR>
Доведена до сказу<BR>
І очманіла чимала<BR>
Дивізія з Кавказу.<BR>
А в глибині своїх лісів<BR>
Підступні, як данайці,<BR>
Сідлали оленів і псів<BR>
Якути і нанайці.<BR>
З усіх сторін ішли вони,<BR>
Московський брук топтали.<BR>
Хатят лі рускіє вайни.<BR>
Ні в кого не питали,<BR>
А мов загарбники ішли<BR>
З республік і провінцій.<BR>
З них найпідступніші були<BR>
Жиди і українці.<BR>
І стрімко рухалась туда<BR>
Уся ця шайка-братія,<BR>
Де засідала молода<BR>
Російська демократія.<BR>
<BR>
Та той, которий у Кремлі<BR>
Стояв біля штурвала.<BR>
Дихнув, спитав "Доколлє?" -- і<BR>
Розбіглася навала.<BR>
<BR>
Так в котрий раз<BR>
Росія світ<BR>
Від бід порятувала.<BR>
<BR>
Січень 1992 р.<BR>
<HR WIDTH="80%" ><A HREF="mailto:kov@katsurai.t.u-tokyo.ac.jp"><IMG SRC="../images/mailbox.gif" ALIGN="TOP" ALT="Mail"></A><ADDRESS><FONT="small">Page  design: <A HREF="mailto:kov@katsurai.t.u-tokyo.ac.jp">Natalia Kovaleva & Dmytro Kovalev</A> </FONT></ADDRESS>
</TABLE>
