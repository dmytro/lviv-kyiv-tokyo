<HTML>

<HEAD>
<META HTTP-EQUIV="CONTENT-TYPE" CONTENT="text/html; charset=koi8-u">

<TITLE>A Spiritual (religious song)</TITLE>

</HEAD>

<BODY>

<CENTER>

<H3>A SPIRITUAL<BR>(релігійна пісня)</H3>

<P>

<I>Голос:</I><BR>
людина є з піску,<BR>
о, з піску і з води,<BR>
Він сотворив її,<BR>
бо йому було сумно<BR>
серед зелених дерев<BR>
і червоних птиць<P>

<I>Хор:</I><BR>
Він сотворив людину<BR>
з піску і з води,<BR>
бо йому було сумно<BR>
серед червоних птиць<P>

<I>Голос:</I><BR>
людина є сама<BR>
між землею і небом,<BR>
як голос бубна є вночі,<BR>
бо вгорі є добро,<P>

а внизу є зло,<BR>
а людина є посередині<BR>
з піску і води<P>

Хор:<BR>
людина є сама<BR>
між добром і злом,<BR>
як голос бубна є вночі,<BR>
як місяць є вночі<P>

Голос:<BR>
людина має дні,<BR>
о, довгі дні,<BR>
дні, довгі, як краплі дощу,<BR>
людина має дні,<BR>
але і хмари висихають:<BR>
одного дня людина <BR>
обернеться в пісок без води<P>

<I>Хор:</I><BR>
людина має дні,<BR>
короткі дні,<BR>
людина помре,<BR>
і висохнуть дні<P>

<I>Голос:</I><BR>
а на суді,<BR>
на білих хмарах,<BR>
на суді<BR>
ті, що шукали,<BR>
засміються слізьми,<BR>
ті, що не шукали,<BR>
заплачуть слізьми,<BR>
на останнім суді!<P>

<I>Хор:</I><BR>
радуйтеся,<BR>
ви, що шукаєте!<BR>
збудіться,<BR>
ви, що спите!<P>

<HR>

<P>

</CENTER>

<A HREF="index.html"><H4>ЗМІСТ</H4></A>

</BODY>

</HTML>
