<HTML>

<HEAD>
<META HTTP-EQUIV="CONTENT-TYPE" CONTENT="text/html; charset=koi8-u">

<TITLE>Zhinka Ide V Sad</TITLE>

</HEAD>

<BODY>

<CENTER>

<H3>ЖІНКА ІДЕ В САД</H3>

Жінка іде в сад,<BR>
Бере з собою руки,<BR>
приладдя, подібне до своїх кінцівок,<BR>
торкається скель, які<BR>
минає, немов з кущів,<BR>
струшує з них краплі,<BR>
неподільні, як непаристі числа,<BR>
зачіпляється частинами тіла<BR>
кущів, блискучих від дощу,<BR>
як скелі, з гострими боками, що не гнуться,<BR>
грунт сягає її легенів,<BR>
і вона забуває, що мусить дихати.<BR>
<BR>
Вона заглядає під власну тінь,<BR>
розхиляє очі, як кущики трави,<BR>
квіти, як кров, капають<BR>
з її чола чи пальців,<BR>
і вона не бачить, як її тулуб<BR>
падає в той час<BR>
у білу яму неба,<BR>
що над нею.<BR>

<BR>

<HR>

</CENTER>

<A HREF="index.html"><H4>ЗМІСТ</H4></A>

</BODY>

</HTML>
